---
title: 诗词
author: 王哲峰
date: '2021-08-28'
categories:
  - 文学
tags:
  - note
slug: pomes
---

# 辛弃疾--[南宋 1140~1207]

## 永遇乐·京口北固亭怀古

<center>千古江山，英雄无觅，孙仲谋处。</center> 
<center>舞榭歌台，风流总被、雨打风吹去。</center>
<center>斜阳草树，寻常巷陌，人道寄奴曾住。</center>
<center>想当年，金戈铁马，气吞万里如虎。</center>
</br>
<center>元嘉草草，封狼居胥，赢得仓皇北顾。</center>
<center>四十三年，望中犹记，烽火扬州路。</center>
<center>可堪回首，佛狸祠下，一片神鸦社鼓。</center>
<center>凭谁问：廉颇老矣，尚能饭否？</center>

## 鹧鸪天·送人

<center>唱彻《阳关》泪未干，功名馀事且加餐。浮天水送无穷树，带雨云埋一半山。</center>
<center>今古恨，几千般，只应离合是悲欢？江头未是风波恶，别有人间行路难！</center>

## 青玉案·元夕

<center>东风夜放花千树。更吹落、星如雨。</center>
<center>宝马雕车香满路。</center>
<center>凤箫声动，玉壶光转，一夜鱼龙舞。</center>

<center>蛾儿雪柳黄金缕，笑语盈盈暗香去。</center>
<center>众里寻他千百度，</center>
<center>蓦然回首，那人却在，灯火阑珊处。</center>


---


# 王昌龄--[唐 689-756]

## 出塞

<center>李广从来先将士，</center>  
<center>卫青未肯学孙吴。</center> 
<center>但使龙城飞将在，</center>
<center>不教胡马度阴山。</center>


## 芙蓉楼送辛渐

<center>寒雨连江夜入吴，</center>
<center>平明送客楚山孤。</center>
<center>洛阳亲友如相问，</center>
<center>一片冰心在玉壶。</center>


---


# 杜甫

## 赠花卿

<center>锦城丝管日纷纷，</center>
<center>半入江风半入云。</center>
<center>此曲只应天上有，</center>
<center>人间能得几回闻。</center>

---

# 诗经--[先秦]

## 无衣《秦风》

<center>岂曰无衣？与子同袍。</center>
<center>王于兴师，修我戈矛。与子同仇！</center>
<center>岂曰无衣？与子同泽。</center>
<center>王于兴师，修我矛戟。与子偕作！</center>
<center>岂曰无衣？与子同裳。</center>
<center>王于兴师，修我兵甲。与子偕行！</center>

## 王风·黍离

> 公元前 770 年，周平王从镐京迁往东都洛邑，也就是今天的洛阳，这是一道重要的分水岭，中国历史由西周进入东周。
这首诗是周室东迁后，东周士大夫行役路过宗周故都，看到原来宏大的宗庙宫室变成一片农田，心中伤感，恍如隔世。

<center>彼黍离离，彼稷之苗。行迈靡靡，中心摇摇。</center>
<center>知我者谓我心忧，不知我者谓我何求。</center>
<center>悠悠苍天！此何人哉？</center>

<center>彼黍离离，彼稷之穗。行迈靡靡，中心如醉。</center>
<center>知我者谓我心忧，不知我者谓我何求。</center>
<center>悠悠苍天！此何人哉？</center>

<center>彼黍离离，彼稷之实。行迈靡靡，中心如噎。</center>
<center>知我者谓我心忧，不知我者谓我何求。</center>
<center>悠悠苍天！此何人哉？</center>

---

## 大秦帝国《赳赳老秦》

<center>赳赳老秦，共赴国难，</center>
<center>赳赳老秦，复我河山。</center>
<center>血不流干，死不休战！</center>
<center>西有大秦，如日方升，</center>
<center>百年国恨，沧桑难平！</center>
<center>天下纷扰，何得康宁！</center>
<center>秦有锐士，谁与争锋！</center>

---

# 陈叔宝--[南北朝]

## 玉树后庭花

<center>丽宇芳林对高阁，新装艳质本倾城；</center>
<center>映户凝娇乍不进，出帷含态笑相迎。</center>
<center>妖姬脸似花含露，玉树流光照后庭；</center>
<center>花开花落不长久，落红满地归寂中！</center>

---

# 卞之琳--[1910-2000]

## 断章

<center>你站在桥上看风景，</center>
<center>看风景的人在楼上看你。</center>
<center>明月装饰了你的窗子，</center>
<center>你装饰了别人的梦。</center>


---

# 李商隐--[约813年-约858年]

## 正月十五闻京有灯很不能观

<center>月色灯山满帝都，</center>
<center>香车宝盖隘通衢。</center>
<center>身闲不睹中兴盛，</center>
<center>羞逐乡人赛紫姑。</center>

---

# 法家言论

## 《商君书·赏刑》

<center>有功于前，有败于后，不为损刑。</center>
<center>有善于前，有过于后，不为亏法。</center>



